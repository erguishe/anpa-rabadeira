---
title: "Charla para familias TEA — Concello de Oleiros"
date: 2026-02-05
category: "Novas"
image: "/img/uploads/charla-tea.png"
layout: layouts/post.njk
---

Dende a concellería de Servizos Sociais e Igualdade do Concello de Oleiros infórmanos dunha charla aberta o vindeiro xoves 12 de febreiro ás 18:30 h no Auditorio das Torres de Santa Cruz.

O título da charla é **“O impacto nas familias dun diagnóstico TEA. A importancia dos grupos de apoio na crianza”** e será impartida por **Rocío Salgado**, psicóloga e terapeuta familiar especializada en acompañamentos a persoas no espectro autista e as súas familias.

O TEA (Trastorno do Espectro Autista) ten unha prevalencia de aproximadamente 1 de cada 100 nacementos en España. Nas últimas décadas produciuse un importante incremento, posiblemente debido a unha maior detección e uns diagnósticos mais precisos.

A realidade é que afecta a áreas fundamentais no desenvolvemento dunha persoa repercutindo de forma importante na súa vida diaria. As familias das nenas e nenos con este diagnóstico son indispensables na súa evolución, pero en moitas ocasións séntense soas e incomprendidas pola multitude de obstáculos e dificultades que atopan tanto no propio entorno familiar e veciñal, como no educativo, formativo, laboral e incluso sanitario.

É fundamental que poidan contar tanto de apoios externos como de espazos nos que expresarse libremente, onde se lles escoite sen sentirse xulgadas. Coidar o seu benestar emocional e psicolóxico é esencial para o desenvolvemento dos seus fillos e fillas.

Dende o Concello de Oleiros ofrécese esta charla aberta sobre estas cuestións na que ademais se informará da existencia destes grupos estable de apoio para familias nesta situación. **Non é necesaria a inscrición previa** para asistir á charla.
